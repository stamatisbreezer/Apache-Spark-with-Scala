# Apache Spark with Scala

Σχεδίαση και υλοποίηση εφαρμογών χρησιμοποιώντας Apache Spark. 

Διαχείριση δεδομένων με χρήση Spark SQL και στην επεξεργασία αρχείων κειμένου (text). 
Για την ανάπτυξη των προγραμμάτων χρησιμοποιήθηκε η γλώσσα προγραμματισμού Scala. 



- Word-count 
Με τη χρήση RDD API του Spark. Αρχικά το πρόγραμμα θα πρέπει να διαβάζει ένα αρχείο
κειμένου, να διαγράφει όλα τα σημεία στίξης και να μετατρέπει όλους τους χαρακτήρες σε
πεζούς.
Στη συνέχεια θα πραγματοποιούνται οι ακόλουθες ενέργειες:
1. Καταμέτρηση του πλήθους ζευγαριών λέξεων (ζεύγος λέξεων αποτελούν δύο λέξεις που
η μία ακολουθεί την άλλη στην ίδια γραμμή του κειμένου)
2. Καταμέτρηση του πλήθους ζευγαριών λέξεων, αλλά αυτή τη φορά να λάβετε υπόψη σας
μόνο τα ζευγάρια όπου κάθε λέξη που τα αποτελούν, έχουν μήκος 3 χαρακτήρες ή
περισσότερο.
3. Εκτύπωση των 5 πιο συχνών ζευγαριών του ερωτήματος 2, σε φθίνουσα διάταξη ως
προς το πλήθος των εμφανίσεων. Π.χ. <λέξη, πλήθος>

Τα παραπάνω θα εφαρμοστούν, με δύο διαφορετικές εκτελέσεις του προγράμματος, σε δύο
διαφορετικά αρχεία που δίνονται: α) Shakespeare.txt και β) SherlockHolmes.txt.

***********************************

- Market basket
Θα εργαστούμε με δεδομένα από καλάθια αγορών. Κάθε φορά που πηγαίνουμε στο supermarket να 
γεμίσουμε ένα καλάθι με προϊόντα. Κάθε καλάθι λέμε ότι είναι ένα transaction. 

Δίνεται ένα αρχείο text όπου σε κάθε γραμμή υπάρχει και ένα transaction
(καλάθι αγορών). Ο σκοπός σας είναι να εμφανίσετε στην έξοδο όλες τις δυάδες και τριάδες
προϊόντων που έχουν αγοραστεί μαζί τουλάχιστον s φορές, όπου το s είναι μία σταθερά μέσα
στο πρόγραμμά σας. 
Μπορείτε το s να το περνάτε ως παράμετρο στη main. Tρέξτε το πρόγραμμα χρησιμοποιώντας το αρχείο groceries.csv.

Παράδειγμα
ψωμί, βούτυρο, γάλα
γάλα, βούτυρο
βούτυρο, γάλα, φασολάκια
βούτυρο, γάλα, φασολάκια, μερέντα
γάλα, φασολάκια
κρασί, πατατάκια

Εάν θέλουμε όλες τις δυάδες και τριάδες που έχουν αγοραστεί μαζί τουλάχιστον 2 φορές, η
έξοδος είναι:
(βούτυρο,γάλα), 4
(γάλα, φασολάκια), 3
(βούτυρο, γάλα, φασολάκια), 2



******************

- Movie Country
Να αναλύσετε ένα dataset του IMDB σχετικά με ταινίες και να βγάλετε συμπεράσματα 
που ενδεχομένως θα βοηθήσουν την ομάδα του IMDB στην παροχή συστάσεων για ταινίες ανά είδος και χώρα.
Το dataset (movies.zip) που θα χρησιμοποιήσουμε περιλαμβάνει τα ακόλουθα στοιχεία:
. imdbID
. Τίτλο ταινίας
. Έτος
. Διάρκεια
. Είδος/η
. Ημερομηνία 1ης προβολής
. Σκορ
. Σύνολο ψήφων
. Χώρα/ες

1. Ποιό είναι το μέσο σκορ και το πλήθος των ταινιών ανά έτος.
2. Για κάθε χώρα να βρεθεί η ταινία (τίτλος και έτος) με το υψηλότερο σκορ.
3. Να βρεθούν όλα τα ζεύγη ταινιών (IMDBIDs) των οποίων η διαφορά στο σκορ να είναι
μικρότερη ή ίση από 1. (Σημείωση: Δεν μας πειράζει αν εμφανίζεται και μία ταινία με τον
εαυτό της ως ζεύγος).

********************


- COVID VAX
Να μελετήσετε ένα dataset σχετικά με την πορεία εμβολιασμού κατά του ιού COVID-19. 
Το dataset είναι ένα αρχείο CSV που περιλαμβάνει τις παρακάτω στήλες (country_vaccinations_by_manufacturer.csv):
. location
. date
. vaccine
. total_vaccinations

Να αναπτύξετε μια εφαρμογή Spark στη γλώσσα Scala :
1. Ποιος είναι ο μέσος όρος ημερήσιων εμβολιασμών α) συνολικά, β) για το έτος 2021 και
γ) για το έτος 2022;
2. Για κάθε τοποθεσία, ποιο είναι το πλήθος των ημερών για τις οποίες ο αριθμός εμβολίων
είναι μεγαλύτερος του συνολικού μέσου όρου ημερήσιων εμβολιασμών που υπολογίσατε
στο 1α; Ταξινομήστε τα αποτελέσματα από το μεγαλύτερο προς το μικρότερο.
3. Για κάθε τοποθεσία, ποιο είναι το εμβόλιο που χρησιμοποιήθηκε συνολικά τις
περισσότερες φορές και ποιο τις λιγότερες;